# NCV Data
De Nederlandse Concordante Vertaling, ontwikkeld door Stg. E-H Depot Nederland, in samenwerking met Stg. NCV Bijbelstudie, is een concordante vertaling van de Bijbel, met als doel zo dicht mogelijk op de betekenis te zitten. Lange tijd is de vertaling onder het copyright van Stg. E-H Depot Nederland uitgebracht, maar recent is de vertaling open source gegaan. Het idee hierachter is dat de Bijbel niet van ons is, en dat een vertaling maar een hulpmiddel is om de tekst beter te begrijpen. Als anderen daarmee verder kunnen, er weer nieuwe projecten uit ontstaan die het begrip van de Bijbel verbeteren, is dat alleen maar meegenomen. Aan het gebruik van de data zijn wel voorwaarden gebonden, zoals in de licenties bij elke versie beschreven staat.

## Versies
In de verschillende mappen zijn versies van de data van de app te vinden, zoals die op verschillende momenten in gebruik waren. De versie van december 2021 is de versie voordat veel trefwoorden opnieuw bekeken en aangepast werden, maar deze versie mist daardoor devele verbeteringen en verfijningen die in de loop van het het jaar erna, in voorbereiding op de papieren uitgave, gemaakt zijn. De versie van december 2022 is de tekst zoals deze is uitgegeven in de papieren uitgave van het Nieuwe Testament.

## Format
De data is steeds gebundeld in een .sqlite database, zoals deze ook in de app gebruikt is. In elke map staat in de README ook de aanwezige tabellen uitgelegd. Indien beschikbaar staat de data soms nog in andere formatten in de map. Zo is in de map van december 2022 ook het .pdf bestand te vinden van de papieren uitgave, inclusief een verantwoording bij de vertaling en verklarende woordenlijst.

## Vragen/opmerkingen
Indien u gebruik wilt maken van de data, indien er vragen of opmerkingen zijn, laat het weten. U kunt contact opnemen via de websites [NCV-Bijbelstudie.nl](https://ncv-bijbelstudie.nl "NCV-Bijbelstudie.nl") of [concordante-publicaties.nl](https://www.concordante-publicaties.nl "concordante-publicaties.nl").
